[_Museo dell'Acqua_](http://www.studioazzurro.com/index.php?com_works=&view=detail&work_id=93&option=com_works&Itemid=27&lang=it)
_(link al sito di Studio Azzurro - il museo non presenta un sito web di riferimento)_

## WHAT IS

Un museo realizzato da [Studio Azzurro]( http://www.studioazzurro.com/index.php) in collaborazione con la [Mizar](http://www.mizarlab.it/) nel 2010 a Siena. Situato in un edificio di tre piani costruito sopra le Fonti di Pescaia, il museo ospita varie installazioni pensate per far conoscere al visitatore il **sistema di bottini** e fonti della città di **Siena**.

## HOW IT WORKS

Dopo una visita al bottino sotterranero, il visitatore viene a conoscenza della storia dei bottini, della loro ideazione, del loro funzionamento e manutenzione grazie a delle installazioni con cui esso dovrebbe entrare a contatto. Come in ogni creazione di Studio Azzurro, la tecnologia (qui per lo più **sensori di presenza** e **proiettori**) è ben nascosta agli occhi dell'osservatore ed è utilizzata per trasmettere conoscenza attraverso l'uso di filmati (vengono qui utilizzati anche video in 3D), audio (con testimonianze dirette) e proiezioni su plastici. Lo spettatore dovrebbe partire dal piano del bottino sotterraneo per poi entrare nell'edificio e muoversi su i tre piani azionando le installazioni (_da notare che questo non è possibile in quanto la maggior parte delle installazioni ha attualmente bisogno di manutenzione_). Una delle scelte di Studio Azzurro è stato mantenere l'intero museo nella **penombra**, in modo da ricreare l'atmosfera delle fonti sotterranee.


## WHAT DOES IT MEAN

Il museo mira, da una prima osservazione, a far **conoscere** la grande impresa ingegneristica che sta dietro al sistema di bottini della città. Riesce a farlo in maniera **non tradizionale**, cercando di far interagire il visitatore con il museo stesso. Le interazioni sono però per lo più iniziali: è come se il visitatore premesse il tasto invio per far accadere qualcosa, ma poi diventa osservatore passivo. La differenza con il museo tradizionale sta nel fatto che vengano utilizzate soluzioni (proiezioni su plastici 3D, utilizzo di occhiali 3D, tavoli interattivi, etc) non usuali.

Osservandolo più da vicino e notando di quanta **manutenzione** avrebbe bisogno il museo però, risulta poco ragionato, quasi come fosse stato pensato per essere utilizzato una sola volta, una unica grande esibizione che poi, non curata, va a distruggersi. É da considerare, a questo punto, il ruolo della committenza in questo: molti fondi per finanziare un museo che ora, per essere visto aperto, ha bisogno di appoggiarsi a una [associazione](http://www.ladianasiena.it/luoghi.php?target=museo) di volontari. Molti fondi per l'allestimento di un museo molto caro, ma poco _sensibile_.

## WHAT IF

Se non fosse stato pensato per "durare una stagione" o per "sperimentare con la tecnologia" si potrebbe immaginare uno spazio **più coinvolgente**, in cui il visitatore effettivamente interagisca con le installazioni. Si sarebbe anche potuta utilizzare l'elemento dell'**acqua**, della quale il museo porta il nome, la cui presenza si sente solo nel piano sottorraneo del bottino, ma che mai appare (se non si vuole contare l'alto livello di umidità del posto) all'interno del museo.
Il racconto dei bottini, inoltre, ha la durata dei tre piani dell'edificio e può risultare ripetitivo. Forse sarebbe stato interessante dedicare almeno un piano a delle **attività più pratiche** che passive.
