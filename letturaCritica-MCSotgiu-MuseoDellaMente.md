[_Museo della Mente_](http://www.museodellamente.it/it/)

## WHAT IS

![schizzo](http://www.artementenotizie.it/wp-content/uploads/2014/03/museomente-670x299.jpg)

_Mappa Museo, schizzo di Paolo Rosa_

Un museo, realizzato da  [Studio Azzurro]( http://www.studioazzurro.com/index.php) nel 2008, con sede a Roma all’[Ospedale Santa Maria della Pietà](https://it.wikipedia.org/wiki/Ex_Manicomio_Santa_Maria_della_Piet%C3%A0), ovvero nella sede dell’ex ospedale psichiatrico. 
Il Museo propone le memorie dell’ex manicomio dividendo lo spazio in due macro aree divise da un **muro**: nella prima parte il visitatore osserva, nella seconda è osservato. La divisione dello spazio secondo **stanze** è stata mantenuta tale, ma è stato assegnato un significato, e quindi un’installazione relativa a questo significato, ad ognuna. Il visitatore passa da una stanza all’altra interagendo con le **installazioni** e, più ampiamente, con il Museo. Ogni stanza narra una storia differente, una storia fatta sia di esperienze di ex pazienti sia di momenti e comportamenti  tipici di un paziente psichiatrico.

## HOW IT WORKS

Studio Azzurro sceglie di far vivere al visitatore un’**esperienza**. Non si concentra sul museo tradizionale fatto da oggetto e cartiglio, ma rende il visitatore parte integrante dell’installazione: senza il passaggio e la collaborazione di esso il museo non esiste, non è vivo.

Ogni installazione presenta una **soluzione tecnica differente**. Vengono utilizzati per lo più microfoni, videocamere, sensori di prossimità, altoparlanti utili per azionare suoni, far partire video, registrare suoni o scattare fotografie, narrare una storia. 
Come tipico di Studio Azzurro, tutte queste soluzioni sono ben mascherate agli occhi del visitatore. 

## WHAT DOES IT MEAN

Il Museo vuole far **riflettere**, vuole mettere il visitatore dove - forse - non è mai stato: al posto dei pazienti psichiatrici che hanno, nel passato, abitato il museo stesso. Portare il visitatore ad agire come essi agivano e agiscono fa scattare dei meccanismi di identificazione, fa **ragionare** su come i pazienti, e in generale chi è affetto da disturbi simili, possa sentirsi. Fattore amplificato dal fatto che, mentre l'osservatore interagisce con le installazioni e si comporta in modo per esso inusuale, è visto dagli altri visitatori che lui, invece, non vede.

## WHAT IF

Se il visitatore vedesse come funzionano le installazioni, non proverebbe lo stesso coinvolgimento con il Museo.

Se dovessero allestire un altro piano, come da progetto iniziale, è probabile che cambierebbe tutto. Già con l'inserimento di una seconda installazione nel padiglione centrale si ha la sensazione che sia pensata e sviluppata da altre persone, da altre mani e altre menti. 
